\begin{itemize}[leftmargin=*]
\item Και οι δύο υλοποιήσεις έχουν μέγιστο όριο κόμβων και συνδέσμων με βάση τη διαθέσιμη μνήμη του συστήματος στο οποίο τρέχουν.
\item Τα αρχεία συνδέσμων που δέχονται πρέπει να είναι συγκεκριμένης μορφής. Δηλαδή, θα πρέπει να είναι δυαδικά αρχεία που να περιέχουν με σειρά:
\begin{enumerate}
\item Τον αριθμό κόμβων που περιέχουν.
\item Τον αριθμό συνδέσμων μεταξύ κόμβων που περιέχουν.
\item Όλους τους συνδέσμους με μορφή δύο συνεχόμενων αριθμών που αναπαριστούν τους δύο κόμβους του κάθε συνδέσμου.
\end{enumerate}

Όλοι οι παραπάνω αριθμοί θα πρέπει να έχουν τη μορφή «4-byte uint» για να διαβαστούν σωστά από το αρχείο.

Στα παραδοτέα, συμπεριλαμβάνεται ειδικό πρόγραμμα που μετατρέπει αρχεία κειμένου με κατευθυνόμενους συνδέσμους σε αρχεία της παραπάνω μορφής.

\item Η παραλληλοποίηση των iteration της μεθόδου gauss-seidel γίνεται μόνο στις ομάδες που περιέχουν περισσότερους από 50 κόμβους, καθώς το overhead της παραλληλοποίησης κάνει την παράλληλη εκτέλεση του αλγορίθμου μη αποδοτική για μικρότερες ομάδες.

\item Σε ορισμένα web-graphs, στα οποία ο αριθμός των ομάδων που προκύπτει με τον greedy αλγόριθμό είναι αρκετά μεγάλος, ο σειριακός αλγόριθμος θα είναι πιθανότατα ταχύτερος. Ένας διαφορετικός αλγόριθμος edge-coloring θα δώσει διαφορετικά αποτελέσματα.

\item Τα προγράμματα έχουν υλοποιηθεί για σταθερό web graph. Προσθήκη νέων σελίδων ή αλλαγές σε συνδέσμους, κατά τη διάρκεια του υπολογισμού της pagerank, δεν υποστηρίζονται.

\item Το παράλληλο πρόγραμμα, όπως δίνεται, ενδεχομένως να χρειαστεί περισσότερο χρόνο να τρέξει από το σειριακό καθώς -κάθε φορά που τρέχει- κάνει edge coloring και δύο ανακατατάξεις στον πίνακα και στο τελικό διάνυσμα της pagerank. Αυτοί οι έξτρα χρόνοι δεν είναι απαραίτητοι καθώς οι κόμβοι θα μπορούσαν να είναι εξ' αρχής έτσι στο αρχείο. Παρόλα αυτά μετρούνται χωριστά οι χρόνοι όλων των διαδικασιών και των δύο υλοποιήσεων. Έτσι, τα διαγράμματα που παρουσιάζονται στην επόμενη ενότητα συγκρίνουν τους καθαρούς χρόνους εκτέλεσης του αλγορίθμου Pagerank των δυο υλοποιήσεων.
\end{itemize}


